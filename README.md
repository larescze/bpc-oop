# BPC-OOP

## Počítačové cvičení č. 5

1. Vytvořte základní třídu Auto a z něj odvozené třídy Nakladni a Osobni.
2. Vytvořte v třídě Auto vnořený výčtový typ TypPaliva, který bude reprezentovat typ paliva (Benzin, Nafta).
3. Vhodně rozdělte následující členy do výše uvedených tříd dle pravidel OOP. Odhadněte které členy jsou společné a které jsou spíše specifické pro daný typ vozidla. Vlastnosti: VelikostNadrze, StavNadrze, Palivo, MaxOsob, MaxNaklad, PrepravovanyNaklad, PrepravovaneOsoby. U vlastností, které by se zvenku neměly měnit nastavte set na private nebo protected. Kontrolujte nastavení vlastností PrepravovanyNaklad a PrepravovaneOsoby a v případě pokusu o nastavení vyšší hodnoty vyvolejte výjimku. Přidejte metodu Natankuj s argumenty typPaliva a mnozstvi, která zvýší StavNadrze a v případě, že by měla přetéct nebo při pokusu o natankování nesprávného paliva vyvolejte výjimku.
4. Vytvořte konstruktory odvozených tříd s argumenty, které budou nastavovat vlastnosti, které jsou pevně dané (jako např. MaxOsob) a budou inicializovat vlastnosti, které se mohou měnit (jako např. inicializace PrepravovaneOsoby na hodnotu 0).
5. Vytvořte třídu Autoradio. Zakomponujte následující členy s využitím znalostí o zapouzdření. Vlastnosti: NaladenyKmitocet a RadioZapnuto. Metody: NastavPredvolbu s argumenty cislo a kmitocet (interně si předvolby ukládejte do privátního členu typu Dictionary<int, double>) a metodu PreladNaPredvolbu s argumentem cislo (tato nastaví NaladenyKmitocet na
předem uloženou hodnotu z NastavPredvolbu).
6. Zakomponujte pomocí vhodného vztahu Autoradio do Auto a zveřejněte potřebné členy.
7. Do tříd Nakladni, Osobni a Autoradio doplňte metodu ToString, která bude zobrazovat informace o stavu objektu (u aut např. stav nádrže, počet osob nebo nákladu atd.)
8. Do metody Main napište ukázku na použití výše uvedených odvozených tříd (základní třídy neinstancujte), nastavení a čtení jejich vlastností a provolání metod. Případné výjimky zachyťte a zobrazte. Stav zobrazujte pomocí provolání ToString.